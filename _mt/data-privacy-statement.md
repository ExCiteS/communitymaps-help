---
layout: maltese
title: "Avviż dwar il-Privatezza"
---

Nitolbuk taqra dan l-avviż dwar il-privatezza bir-reqqa minħabba li fih informazzjoni importanti dwar min aħna, kif u għaliex niġbru, naħżnu, nużaw u naqsmu l-informazzjoni personali, id-drittijiet tiegħek b’rabta mal-informazzjoni personali tiegħek, u dwar kif tista’ tikkuntattja lilna u lil awtoritajiet  superviżorji jekk ikollok xi lment.

## Min aħna

Mapping for Change CIC ("Aħna") jiġbor, juża u huwa responsabbli għal ċerta informazzjoni personali dwarek.  Meta nagħmlu hekk aħna nkunu rregolati taħt ir-Regolament Ġenerali dwar il-Protezzjoni tad-Dejta li japplika fl-Unjoni Ewropea (inkluż fir-Renju Unit) u nkunu responsabbli bħala "kontrollur" ta’ dik l-informazzjoni personali għall-finijiet ta’ dawk il-liġijiet.

## L-informazzjoni personali li niġbru u nużaw

Biex nirreġistrawk bħala utent tal-Mapep tal-Komunità, aħna niġbru l-informazzjoni personali li ġejja meta tipprovdihielna:
- Ismek
- il-kodiċi postali
- l-indirizz elettroniku
- in-numru/i tat-telefon

Aħna rridu nipprovdulek l-aqwa esperjenza meta tuża s-sit tagħna sabiex tiġbor ċerta informazzjoni teknika, li tinkludi, meta jkun disponibbli, l-indirizz tal-IP tiegħek; sistema operattiva; u tip ta’ brawżer, għal sistema ta’ amministrazzjoni u għal skopijiet ta’ monitoraġġ. Din hija dejta tal-istatistika dwar l-azzjonijiet u l-mudelli tal-ibbrawżjar tal-utenti tagħna, u ma tidentifika l-ebda individwu, u lanqas ma nagħmlu ebda tentattiv biex insibu l-identitajiet ta’ dawk li jżuru l-websajts tagħna.

## Kif nużaw l-informazzjoni personali tiegħek

Aħna nużaw id-dejta personali tiegħek biex:
- Nivverifikaw l-identità tiegħek u nivvalidaw ir-reġistrazzjoni tiegħek tal-Mapep tal-Komunità.
- Tkun tista’ tilloggja u jkollok aċċess jew tikkontribwixxi għall-Mapep tal-Komunità.
- Naraw li tirċievi rispons u tweġibiet għal punti li tkun qajjimt.
- Naraw li l-kontenut mis-sit tagħna jiġi ppreżentat bl-iktar mod effettiv għalik u għall-kompjuter tiegħek.
- Nipprovdulek informazzjoni jew servizzi li inti titlob mingħandna jew li aħna nħossu li jistgħu jinteressawk, fejn inti tkun tajt il-kunsens tiegħek biex tiġi kkuntattjat għal skopijiet bħal dawn.
- Titħalla tieħu sehem f'karatteristiċi interattivi tas-servizz tagħna, meta tagħżel li tagħmel dan.
- Ngħarrfuk dwar tibdiliet fis-servizz tagħna.

## Ma’ min naqsmu l-informazzjoni personali tiegħek

Aħna naqsmu l-informazzjoni personali mal-infurzar tal-liġi jew awtoritajiet oħra jekk ikun meħtieġ skont il-liġi applikabbli. Aħna nillimitaw l-aċċess għall-informazzjoni personali tiegħek lil servizzi ta’ partijiet terzi għall-operat tas-servizz tagħna. Dawk li jipproċessaw l-informazzjoni tiegħek jagħmlu dan biss b'mod awtorizzat u huma soġġetti għall-kunfidenzjalità.

## Il-perjodu li fih tibqa’ tinżamm l-informazzjoni personali tiegħek

Aħna nżommu d-dejta personali tiegħek għal perjodu li matulu jinżamm il-kont tiegħek tal-Mapep tal-Komunità.

## Ir-raġunijiet li nistgħu niġbru u nużaw l-informazzjoni personali tiegħek

Meta tirreġistra bħala utent tal-Mapep tal-Komunità, aħna nfittxu l-kunsens tiegħek għall-ipproċessar tad-dejta tiegħek kif deskritt hawn fuq.  Aħna niddependu fuq dan il-kunsens bħala l-bażi legali li fuqha niġbru u nużaw id-dejta personali tiegħek.

## Id-drittijiet tiegħek

Skont [ir-Regolament Ġenerali għall-Protezzjoni tad-Dejta](http://eur-lex.europa.eu/legal-content/MT/TXT/PDF/?uri=CELEX:32016R0679&from=MT), għandek numru ta’ drittijiet importanti mingħajr ħlas. Fil-qosor, għandek id-dritt li:
- jkollok aċċess għall-informazzjoni personali tiegħek u għal xi informazzjoni supplimentari oħra li dan l-Avviż dwar il-Privatezza huwa diġà maħsub biex jindirizza
- titlobna biex nikkoreġu kwalunkwe żball fl-informazzjoni tiegħek li jkollna miżmuma
- titlobna biex titħassar informazzjoni personali dwarek f'ċerti sitwazzjonijiet
- tingħata informazzjoni personali dwarek li tkun ipprovdejtilna, f'format strutturat, l-iktar komuni u li jista’ jinqara mill-magni, u jingħata d-dritt li tiġi trasmessa dik id-dejta lil parti terza f'ċerti sitwazzjonijiet
- toġġezzjona f'kull ħin għall-ipproċessar ta’ informazzjoni personali li tikkonċernak għall-kummerċ dirett
- toġġezzjoni għal deċiżjonijiet li jittieħdu b'mezzi awtomatizzati li jipproduċu effetti legali li jikkonċernawk jew li jolqtuk b'mod sinifikanti
- toġġezzjona, f’ċerti sitwazzjonijiet oħra, għall-ipproċessar kontinwu tagħna tal-informazzjoni personali tiegħek
- twaqqafna milli nipproċessaw l-informazzjoni personali tiegħek f'ċerti ċirkostanzi

Għal aktar informazzjoni dwar kull wieħed minn dawn id-drittijiet, inklużi ċ-ċirkostanzi li fihom japplikaw, ara l-Gwida mill-Uffiċċju tal-Kummissarju għall-Informazzjoni tar-Renju Unit (ICO) dwar id-drittijiet tal-individwi taħt ir-Regolament Ġenerali dwar il-Protezzjoni tad-Dejta. ([Guidance from the UK Information Commissioner's Office (ICO) on individuals rights under the General Data Protection Regulation](http://ico.org.uk/for-organisations/guide-to-the-general-data-protection-regulation-gdpr/individual-rights/))

Jekk tixtieq teżerċita xi wieħed minn dawn id-drittijiet, jekk jogħġbok:
- ibgħatilna fuq l-indirizz elettroniku [info@mappingforchange.org.uk](mailto:info@mappingforchange.org.uk), jew iktbilna
- agħtina biżżejjed informazzjoni biex nidentifikawk
- agħtina xhieda tal-identità u l-indirizz tiegħek (kopja tal-liċenzja tas-sewqan jew tal-passaport u kont ta’ utilità riċenti jew karta ta’ kreditu), u
- għarrafna bl-informazzjoni marbuta mat-talba tiegħek.

Tista’ ssir taf jekk inżommux xi informazzjoni personali dwarek billi tagħmel ‘talba għall-aċċess għas-suġġett’ taħt l-Att dwar il-Protezzjoni tad-Dejta 1998. Kull talba għall-aċċess tista' tkun soġġetta għal ħlas ta’ £10 biex jitħallsu l-ispejjeż tagħna u nkunu nistgħu nipprovdulek id-dettalji tal-informazzjoni li jkollna dwarek.

## Is-sigurtà taż-żamma tad-dejta tiegħek

Għandna miżuri ta’ sigurtà xierqa fis-seħħ biex tkun evitata informazzjoni personali milli tintilef, tintuża jew li tkun tista’ tinkiseb b'mod mhux awtorizzat. Għandna wkoll proċeduri stabbiliti biex nittrattaw kwalunkwe ksur issuspettat tas-sigurtà tad-dejta. Aħna ninfurmaw lilek u lil kull regolatur applikabbli dwar ksur issuspettat tas-sigurtà tad-dejta fejn inkunu legalment meħtieġa li nagħmlu dan.

## Fejn naħżnu d-dejta personali tiegħek

Id-dejta li niġbru mingħandek tista’ tiġi ttrasferita lejn, u maħżuna, f’destinazzjoni barra ż-Żona Ekonomika Ewropea ("ŻEE").  Tista’ tkun ipproċessata wkoll minn staff li jopera barra ż-ŻEE li jaħdem għalina jew għal wieħed mill-fornituri ta' servizzi terzi tagħna. Meta tissottometti d-dejta personali tiegħek, inti tkun qed taqbel li jsir dan it-trasferiment, il-ħażna jew l-ipproċessar. Aħna nieħdu l-passi kollha meħtieġa biex niżguraw li d-dejta tiegħek tkun ittrattata b'mod sikur u skont dan l-avviż dwar il-privatezza.

Fejn tkun għażilt password li biha jista’ jkollok aċċess għal ċerti partijiet tas-sit tagħna, inti responsabbli li żżomm din il-password kunfidenzjali. Tagħti l-password tiegħek lil ħadd u tużax password li diġà tkun użajt biex ikollok aċċess għal websajts jew servizzi oħra.

## Cookies

Il-websajts tagħna jużaw il-cookies biex jiddistingwuk minn utenti jew viżitaturi oħra. Dan jgħinna biex nipprovdulek esperjenza tajba meta tfittex fuq is-siti tagħna u nkunu nistgħu wkoll intejbu s-siti tagħna. Għal informazzjoni dettaljata dwar il-cookies li nużaw u l-għanijiet għall-użu tagħhom, jekk jogħġbok aqra l-avviż tagħna dwar il-cookies ([Dikjarazzjoni tal-Cookie](http://help.communitymaps.org.uk/mt/cookie-policy.html)).

## Bidliet f'dan l-avviż dwar il-privatezza

Aħna nżommu l-avviż dwar il-privatezza tagħna taħt reviżjoni regolari. Dan l-avviż dwar il-privatezza ġie aġġornat l-aħħar fis-26 ta' Marzu 2019

## Kif tista’ tikkuntattjana

Jekk trid titlob informazzjoni dwar l-avviż tagħna dwar il-privatezza, tista' tibgħatilna fuq l-indirizz elettroniku jew tikteb lil:
Mapping for Change CIC
Mildmay Community Centre
Woodville Road
N16 8NA

## Mapping for Change CIC - Perjodu taż-Żamma tal-Informazzjoni

| Sors | Żmien | Azzjoni Meħtieġa Minnek | Azzjoni min-Naħa Tagħna | Ħsieb |
| :--- | :---- | :---------------------- | :---------------------- | :---- |
| Informazzjoni miġbura permezz ta’ Google Analytics |	36 xahar |	xejn - awtomatika |	Xejn |	biex tkun tista’ ssir analiżi tal-prestazzjoni tal-websajt |
| Informazzjoni kkontribwita għall-Mapep tal-Komunità	| Indefinit |	l-utenti jistgħu jħassru l-kontribuzzjoni (ijiet) tagħhom stess	| tittieħed azzjoni għat-talba fi żmien 14-il jum |	biex il-mapep ikunu jistgħu jibqgħu ħajjin u utli |
| Midja kkontribwita għall-Mapep tal-Komunità |	Indefinit	| talba għat-tħassir tal-midja |	tittieħed azzjoni għat-talba fi żmien 14-il jum |	biex il-kontribuzzjonijiet tal-mapep jiġu appoġġjati b'materjal addizzjonali biex jibqgħu ħajjin u utli |
| Informazzjoni miġbura meta ssir ir-reġistrazzjoni għall-użu tal-Mapep tal-Komunità |	Indefinit	| talba għat-tħassir tal-kont | tittieħed azzjoni għat-talba fi żmien 14-il jum	| biex l-utenti jkunu jistgħu jkomplu jużaw il-mapep |
| Informazzjoni miġbura meta tiffirma biex tirċievi aħbarijiet elettroniċi |	Indefinit	| talba għat-tneħħija mid-database |	tittieħed azzjoni għat-talba fi żmien 14-il jum |	biex il-korrispondenzi jkunu jistgħu jintbagħtu regolarment |

Perjodi taż-Żamma tal-Informazzjoni tal-Mapping for Change CIC
