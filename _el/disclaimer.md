---
layout: greek
title: "Αποποίηση Ευθυνών"
---

Η πλατφόρμα Community Maps, προσφέρεται σε εσάς υπό την προϋπόθεση ότι θα την αποδεχθείτε χωρίς να τροποποιήσετε τους όρους, τις προϋποθέσεις και τις ειδοποιήσεις που περιέχονται στο παρόν. Η χρήση της πλατφόρμας σημαίνει τη συγκατάθεσή σας για όλους αυτούς τους όρους, προϋποθέσεις και ειδοποιήσεις.

Εάν δεν συμφωνείτε με τους όρους παροχής υπηρεσιών, παρακαλώ μην χρησιμοποιήσετε αυτήν την πλατφόρμα. Το Mapping for Change διατηρεί το δικαίωμα να αλλάξει τους όρους, τις προϋποθέσεις και τις ειδοποιήσεις υπό τις οποίες προσφέρεται η πλατφόρμα. Συμφωνείτε ότι η χρήση των Community Maps γίνεται αποκλειστικά με δική σας ευθύνη. Το Mapping for Change και οι  υπάλληλοί της αποποιούνται όλων των εγγυήσεων που σχετίζονται  με την πλατφόρμα κοινοτικών χαρτών και τη χρήση της.

Το υλικό στους Community Maps δεν είναι αναγκαστικά πλήρες, ακριβές ή ενημερωμένο και μπορεί να περιέχει συνδέσμους προς εξωτερικά site για τα οποία το Mapping for Change, δεν έχει κανένα έλεγχο και συνεπώς δεν αναλαμβάνει καμία ευθύνη. Ούτε το Mapping for Change, ούτε οποιοδήποτε πρόσωπο ή εταιρεία που ενεργεί για λογαριασμό του Mapping for Change είναι υπεύθυνο για τα περιεχόμενα αυτού του ιστότοπου και τη χρήση που μπορεί να γίνει από αυτόν.
 
Το Mapping for Change δεν διεκδικεί πνευματικά δικαιώματα για το υλικό που εσείς παρέχετε στους Community Maps (συμπεριλαμβανομένων των σχολίων και των προτάσεων) η δημοσιεύσεων, εισαγωγής δεδομένων ή οποιασδήποτε υποβολής στον ιστότοπο Mapping for Change ή στις συναφείς υπηρεσίες (εφεξής “υποβολές”). 
Ωστόσο, δημοσιεύοντας, ανεβάζοντας, εισάγοντας, παρέχοντας ή υποβάλλοντας στοιχεία, χορηγείτε την άδεια στο Mapping for Change για να χρησιμοποιήσει τα υποβληθέντα στοιχεία σε συνδυασμό με τις δραστηριότητες και την λειτουργία του ιστοτόπου, χωρίς περιορισμό. Επίσης, δίνετε την άδεια αντιγραφής, διανομής, μετάδοσης, δημόσιας προβολής και εκτέλεσης, αναπαραγωγής, επεξεργασίας, μετάφρασης και αναπροσαρμογής των υποβληθέντων στοιχείων σας.

Δεν θα καταβληθεί καμία αποζημίωση που να σχετίζεται με την χρήση των υποβολών σας. Σύμφωνα με το παρόν το Mapping for Change δεν έχει καμία υποχρέωση να δημοσιοποιήσει ή να χρησιμοποιήσει κάποιες από τις υποβολές σας καθώς επίσης διατηρεί το δικαίωμα και είναι στη διακριτική του ευχέρεια να αποσύρει ανά πάσα στιγμή οποιαδήποτε υποβολή.

---

Για οποιαδήποτε απορία παρακαλούμε επικοινωνήστε μαζί μας στο [info@mappingforchange.org.uk](mailto:info@mappingorchange.org.uk.org.uk)
